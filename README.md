# Water plus +
5ος Πανελλήνιος διαγωνισμός ανοικτών τεχνολογιών
Θέμα: “Αξιοποίηση των ιαματικών νερών της Φθιώτιδας για θέρμανση της πόλης της Λαμίας (Τηλεθέρμανση)”
Οι ιαματικές πηγές της Φθιώτιδας αποτελούν από την αρχαιότητα ένα σημαντικό σημείο αναφοράς της. Συμβάλλουν στην πρόληψη, τη διατήρηση και βελτίωση της σωματικής και ψυχικής υγείας του ανθρώπου. Ακόμα το θερμό νερό αποτελεί ανανεώσιμο ενεργειακό πόρο με πολλαπλά δυνητικά οφέλη για την ανάπτυξη της περιοχής. 
Σκεφτήκαμε λοιπόν να υλοποιήσουμε ένα αυτόματο σύστημα μεταφοράς ιαματικού νερού από τις λουτροπηγές στην πόλη της Λαμίας αλλά και στον κάμπο του Σπερχειού για να αντιμετωπιστεί το ενεργειακό πρόβλημα της θέρμανσης των κατοικιών αλλά και της αντιμετώπισης φαινομένων παγετού που καταστρέφουν δέντρα και καλλιέργειες. 
Η χρήση του συστήματος θα είναι επιλεκτική καθώς αισθητήρες θερμοκρασίες θα καθορίζουν την έναρξη και την λήξη της κυκλοφορίας του νερού καθώς αυτή θα γίνεται με κατανάλωση ηλεκτρικής ενέργειας μέσω μια ηλεκτρικής αντλίας που θα είναι συνδεδεμένη στο microbit. 
Η ηλεκτρική ενέργεια που απαιτείται θα παρέχεται από μια εικονική μπαταρία που θα φορτίζεται από τον ήλιο μέσω φωτοβολταϊκών συστημάτων ώστε η επιβάρυνση στο περιβάλλον να είναι μηδενική. Μέσω ενός κινητήρα και ενός αισθητήρα απόστασης θα προσομοιώσουμε την κίνηση του ήλιου (Ανατολή - Δύση) και θα προγραμματίσουμε την εικονική μπαταρία (μεταβλητή στο scratch) να φορτίζεται όταν είναι μέρα και να ξεφορτίζεται όταν το σύστημα τηλεθέρμανσης δουλεύει. 
Το σύστημα θα είναι κλειστό δλδ το νερό αφού αποδώσει την ενέργεια του θα επιστρέφει στο σημείο απ’ όπου ξεκίνησε για να μην επηρεάσει την ισορροπία του οικοσυστήματος της περιοχής. 

Υλικά:
1 microbit - 30ευρώ
2 αντλίες 3 volt - 15 ευρώ
2 αισθητήρες θερμοκρασίας LM35 για το microbit. 15 ευρώ
1 σερβοκινητήρας 3 volt - 15 Ευρώ
1 αισθητήρας κίνησης - 20 ευρώ
σωληνάκια 3m  - 2ευρώ
φελιζολ, πλαστικό κουτί, χρώματα, χαρτόνια, κόλλες - 20 ευρώ
σύνολο 117 ευρώ
